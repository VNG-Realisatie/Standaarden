---
layout: landing-page
title: Verticale sectormodellen
---
# Verticale sectormodellen

Verticale sectormodellen bouwen voort op de [horizontale sectormodellen](./StUF-horizontale-sectormodellen) StUF-BG en/of StUF-ZKN. Ze maken 
dus gebruik van de componenten die zijn gedefinieerd in die horizontale sectormodellen. Verticale sectormodellen voegen daar componenten aan 
toe die alleen binnen specifieke domeinen een toepassing vinden. Een goed voorbeeld zijn de componenten die entiteiten in het WOZ domein 
vertegenwoordigen, bijv. de entiteit Taxatie, Biljet of Aanslagregel. Een verticaal sectormodel wordt, net als een horizontale sectormodel, 
dan ook altijd gebaseerd op een eigen informatiemodel.

Net als horizontale sectormodellen kennen verticale sectormodellen berichtencatalogi. Zo zal de berichtencatalogus 'entiteiten' aanwezig zijn 
en kunnen de berichtencatalogi 'mutatie' en 'vraagAntwoord' aanwezig zijn. Ook hier geldt dat specifieke berichtencatalogi opgenomen mogen worden.

Verticale maar soms ook horizontale sectormodellen vinden hun toepassing veelal binnen specifieke koppelvlakken. Zo is het koppelvlak Betalen- 
en Invorderenservices gebaseerd op het verticale sectormodel 'StUF-FIN'. In de hieronder staande lijst met verticale sectormodellen worden niet de 
sectormodellen genoemd die alleen worden gebruikt binnen specifieke koppelvlakken zoals het zojuist genoemde koppelvlak Betalen- 
en Invorderenservices. Daarvoor verwijzen wij u naar de betreffende [koppelvlakken](./StUF-koppelvlakken-en-sectormodellen).

Er zijn overigens geen verticale sectormodellen die voortbouwen op StUF-ZTC.

Waar de StUF onderlaag en de horizontale sectormodellen altijd in beheer zijn bij VNG Realisatie, is dat voor verticale sectormodellen niet 
altijd het geval zoals je hieronder kunt zien hebben organisaties zoals de kamers van Koophandel, de Waarderingskamer, Geonovum en de ICTU hun 
eigen verticale sectormodellen ontwikkeld.

## In beheer bij VNG Realisatie
[Sectormodel e-Formulieren: StUF-EF](https://vng-realisatie.github.io/StUF-EF/) (gebaseerd op StUF 3.01).

## Elders in beheer
[Sectormodel WOZ: StUF-WOZ](https://www.waarderingskamer.nl/basisregistratie-woz-lv-woz/stuf-woz-0312/) (in beheer bij Waarderingskamer, gebaseerd op StUF 3.01)<br/>
[Sectormodel HR: StUF-HR](https://www.kvk.nl/producten-bestellen/kvk-dataservice-aansluiten-overheid/) (nHR) (in beheer bij Kamers van Koophandel, gebaseerd op StUF 3.01)<br/>
[Sectormodel Geo: StUF Geo IMGeo](https://www.geonovum.nl/geo-standaarden/bgt-imgeo#standaarden) (in beheer bij Geonovum, gebaseerd op StUF 3.01)<br/>
[Sectormodel RIHa: StUF-RIHa](https://samenwerken.pleio.nl/groups/view/8b832827-e91b-476c-bb4f-c228b8e5e934/standaardisatie-toezicht-handhaving-milieu/wiki/view/2b38214e-cfc7-42ff-9d5d-eaf069671c42/riha-referentieinformatiemodel-handhaving) (in beheer bij ILT, gebaseerd op StUF 3.01)<br/>
[LV Omgevingsloket](https://www.infomil.nl/onderwerpen/integrale/omgevingsloket/overheden/aansluiten-webservices-omgevingsloket/achtergrondinformatie-stuf-lvo/) (in beheer bij Ministerie van IenM, gebaseerd op StUF 3.01)<br/>
[LV Wet Kenbaarheid Publiekrechtelijke Beperkingen](https://www.kadaster.nl/web/artikel/download/WKPB-sectormodel-1.htm) (in beheer bij Kadaster )<br/>
[LV Adressen en Gebouwen (LV BAG)](https://www.kadaster.nl/-/bag-koppelvlak) (LV BAG) (in beheer bij Kadaster )