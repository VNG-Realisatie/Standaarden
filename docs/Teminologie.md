# Terminologie

Bij het praten over StUF bestaat de neiging een aantal termen door elkaar heen te halen. Dit is sterk afhankelijk van de persoon die ze gebruikt 
of de personen waarmee het gesprek gevoerd wordt. Het veroorzaakt echter spraakverwarring wat weer leidt tot misverstanden. Om dat te voorkomen 
is het van belang om afspraken te maken over wat we precies onder welke term verstaan, onszelf daar vervolgens aan te houden en onze stakeholders 
op te voeden in het juiste gebruik. Voor sommige termenen is de definitie te vinden in het GEMMA begrippenkader. Hieronder verduidelijken we een 
aantal termen, scherpen ze wat aan en voegen we er nog enkele aan toe.

## StUF-onderlaag
Afkorting voor 'Standaard Uitwisseling Formaat': een berichtenstandaard met afspraken over de basisprincipes voor het uitwisselen van gegevens 
tussen applicaties in het gemeentelijke veld. Vormt de basis voor StUF sectormodellen en StUF-koppelvlakken en voorziet per versie o.a. in:
* een generieke beschrijving van de functionaliteit van de StUF-sectormodellen en StUF-koppelvlakken;
* de door alle StUF-sectormodellen en StUF-koppelvlakken gebruikte XML-Schema's en WSDL bestanden.

## StUF-standaard
M.b.t. deze term maken we onderscheid tussen '**DE**' StUF-standaard en '**EEN**' StUF-standaard.
* '**DE**' StUF-standaard is een versie onafhankelijke verwijzing naar de StUF-onderlaag. Bezigen we deze term dan bedoelen we dus het fenomeen
StUF-standaard zonder dat we een specifieke versie aanduiden;
* '**EEN**' StUF-standaard is een van de op een van de StUF-onderlaag versies gebaseerde specificaties al dan niet ooit officieel vastgesteld als 
tandaard door de Regiegroep Gegevens- en berichtenstandaarden. In dit geval doelen we dus wel op een specifieke versie.

## StUF-(berichten)standaarden
De gehele groep van alle op een van de StUF-onderlaag versies gebaseerde specificaties al dan niet ooit officieel vastgesteld als standaard door de 
Regiegroep Gegevens- en berichtenstandaarden.

## StUF-familie
Een groep van alle op eenzelfde versie van de StUF-onderlaag gebaseerde StUF-(berichten)standaarden.

## StUF-sectormodel
Een op een van de StUF-onderlaag versies en een informatiemodel gebaseerde specificatie. In zo'n informatiemodel zijn dan de voor de gemeenten meest 
belangrijke entiteiten gemodelleerd welke vervolgens zijn omgezet naar generieke in XML-Schema uitgedrukte componenten aangevuld met WSDL bestanden.
We onderkennen [horizontale sectormodellen](https://standaarden.vng.nl/StUF-horizontale-sectormodellen) en [verticale sectormodellen](https://standaarden.vng.nl/StUF-verticale-sectormodellen).

## StUF-koppelvlak
Een StUF koppelvlakspecificatie of koppelvlakstandaard specificeert hoe de gegevensuitwisseling tussen applicaties en voorzieningen eruit moet zien. 
Het legt concrete afspraken vast waarmee specifieke gegevens kunnen worden gecommuniceerd. Afspraken over specifieke berichten die tussen bepaalde 
referentiecomponenten uitgewisseld moeten en/of kunnen worden, afspraken over aanscherping van de berichten uit een StUF sectormodel en afspraken 
over de wijze waarop die berichten verstuurd moeten worden.

StUF Koppelvakspecificaties zijn vaak gebaseerd op horizontale- of verticale sectormodellen en beschrijven hoe deze generieke standaarden bij 
specifieke koppelingen gebruikt moeten worden.
